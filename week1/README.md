1-)  Immutable, nesneler bir kez oluşturuldukatan sonra içeriği değiştirilemeyen sınıflardır. String, Boolean, Integer gibi bütün wrapper classlar immutable dır. Immutubality beraberinde getirdiği avantajlar sayesinde büyük öneme sahiptir. Basit tasarım yapabilmemiz ve güvenlik açısından getirdiği avantajlar bu yapıları değerli kılmaktadır. Bir java sınıfının immutable olması için izlenmesi gereken bazı adımlar vardır. Sınıf içerisinde tanımlanacak olan nesneler private olmalıdır böylece sınıfa dışardan bir erişim olmaz. Sınıf içerisindeki neslere ait setter metodları tanımlanmamalıdır çünkü bu metodlar aracılığıyla sınıflara dışardan bir müdahale mümkündür. Değişkenlerin ilk tanımlandığı değerlerini koruyabilmesi için değişkenler final olarak işaretlenmelidir ve ilk değerler yapıcı metodlardan alınmalıdır. Bunlara ilaveten sınıflar kalıtım özelliğine sahip olmaması için sınıflar da final olarak işaretlenmelidir.


2-) Framework ve library arsındaki farkı söylemeden önce ortak noktalarına değinmekte fayda var. Bu iki yapının ortak noktası birileri tarfından yazılmış ve başkaları tarfından kullanılıyor olmalarıdır. İşlevsellik açısından aralarında bir fark söz konusu değildir, bu yapılar kolaylaştırıcı kod yapılarıdır yani amaç olarak aynıdır. Library ve framework ün birbirinden ayrıldığı kısım teknik taraftır, bu fark kodun nasıl çağrıldığıyla alakalıdır. Library kullanılacak olan kodun nerede ve nasıl kullanılacağıyla alakalı bir kısıtlama getirmez. Libary sahip olduğu özellikleri bize vererek kullanmamızı sağlar. Framework te ise her zaman olmasa bile kullanılacak olan araçların nasıl kullanılacağı belli kurallara sahiptir. Bu kurallar dışına çıkılması Framework’ü etkisiz hake getirir.


3-) Bir java programı çalıştığında JVM(Java Virtual Machine), işletim sisteminden bir hafıza temin eder ve temin edilen bu alana Heap Memory kısaca Heap deriz. Garbage Collector’ün amacı ise Heap te bulunan ve ulaşılamaz durumdaki objeleri Heap ten silmek ve buralara yeni objeler gelebilmesi için yer açmaktır.


4-) “Memory leak”, programın kullandığı hafıza ile işi bittiği halde ilgili hafıza bloğunu serbest bırakmaması durumudur. Java da memory leak oluşması mümkündür. Statik değişkenlerin fazla kullanımı, kapatılmamış kaynak kullanımı, uygun olmayan equals() ve hashCode() kullanımı, dış sınıflara referans veren iç sınıf kullanımı gibi durumlar memory leak oluşmasına sebebiyet vermektedir.

5-) Yeni java sürümleri 2017 yılında java platformunun baş mimarı olan Mark Reinhold’un önerisi üzerine her 6 ayda bir çıkarılmasına karar verildi ve bu durum hala geçerlidir yani her yeni sürüm 6 ayda bir çıkarılmaktadır.

6-) Stack ve Heap bellekte (ram) bulunan mantıksal yapılardır. Stack yapısı LIFO(Last-InFirst-Out) mantığıyla çalışır yani son giren eleman ilk çıkar buna ilaveten heap de veriler karışık halde bulunur. Java sahip olduğu yapılar dolayısıyla bu mantıksal yapıları kullanmaktadır. Stack’de değer tipleri, pointer ve adresler saklanırken, Heap’de ise referans değerleri saklanmaktadır. Struct tipindeki değişkenler değer tipleridir ve Stack içerisinde saklanmaktadır. Class tipindeki değişkenler ise referans tipleridir ve referansları Stack’de kendisi ise Heap’de saklanır.

7-) OpenJDK ve Oracle JDK arasındaki en büyük fark lisanslamadır. OpenJDK, GNU Genel Kamu Lisansına sahip tamamen açık kaynaklı Java'dır. Oracle JDK, Oracle İkili Kod Lisans Sözleşmesi kapsamında bir ticari lisans gerektirir. Oracle her üç yılda OpenJDK ise altı ayda bir yeni sürüm çıkarmaktadır. Özellikleri ve seçenekleri karşılaştırırsak, Oracle ürününün Flight Recorder, Java Mission Control ve Application Class-Data Sharing özelliklerine sahip olduğunu, OpenJDK'nın ise Font Renderer özelliğine sahip olduğunu görmekteyiz. Oracle JDK tamamen Oracle Corporation tarafından geliştirilmiştir, OpenJDK ise Oracle, OpenJDK ve Java Topluluğu tarafından geliştirilmiştir. Ancak Red Hat, Azul Systems, IBM, Apple Inc., SAP AG gibi birinci sınıf şirketler de geliştirmesinde aktif rol almaktadır.
